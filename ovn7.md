# Individuellt projekt grudat25
### Del 1: Fredag 18/4 kl 12:00, Del 2: Fredag 16/5 kl 12:00

> "The craft of programming begins with empathy, not formatting or languages or tools or algorithms or data structures."<br> - Kent Beck

[Tips och råd](https://www.youtube.com/watch?v=dzo3TO_v0uk) om projektet. (video)

Du ska skriva ett litet programbibliotek som kan vara användbart för andra.
Projektet ska genomföras **individuellt**.
Observera att ett programbibliotek är kod som används av en annan programmerare, så du ska inte sikta på att göra ett användargränssnitt utan på API, licens, dokumentation och tester. Din användare är en programmerare!

Du får själv välja om koden ska handla om **matematik**, **fysik** eller **datalogi**.
Projektet ska innehålla minst ett par hundra rader kod, inklusive testkod.
(Om projektet är över tusen rader så är det å andra sidan för stort.)

[githut.com/yourbasic/fenwick](https://github.com/yourbasic/fenwick) är ett
exempel på ett lagom stort projekt.

Det ska finnas ett publikt API, som lämpligen består av ett antal funktioner
eller kanske en klass med tillhörande metoder. Som vanligt ska det finnas
både **dokumentation** och **testkod**. Observera att detta är något annat än ett användargränssnitt!
Din kod ska dessutom uppfylla **de fem grundkraven** i den här
texten om [mjukvarukonstruktion](http://yourbasic.org/algorithms/your-basic-api/).

### Inlämning av API och dokumentation

En första version av API och övrig dokumentation ska vara klar till övning 5 och har deadline
fredag 18/4 kl&nbsp;12:00. På övningen kommer du att få presentera ditt projekt för övriga medlemmar i gruppen.

### Slutlig inlämning

Feedback kommer inom en vecka. Du har sedan tre veckor på dig att slutföra projektet, men det återstår också en övning under dessa veckor.
**Version 1.0** ska vara incheckat på ditt githubkonto fredag 16/5, kl.&nbsp;12:00.
